---
title: Historie 6. skautského střediska Zlín
description: kopie z webu
published: true
date: 2022-11-17T22:26:15.187Z
tags: 
editor: markdown
dateCreated: 2022-09-08T13:17:05.570Z
---

# Historie 6. skautského střediska Zlín

Tým této wikipedie není první, který se pokoušel o soupis historie. Toto je přepis ze stránek <a href="http://www.zlin6.cz/?ukaz=65_kratce_z_historie&IdMenu=65&grafika=0">střediska</a>.
> Podrobnější fakta o historii zlínského skautingu a našeho střediska jsou sepsány v [Almanachu](http://zlin6.cz/?ukaz=154__%97_rok_2020&grafika=0)
{.is-info}


## 1945 až 1948

Naše středisko bylo založeno v roce 1945. U jeho zrodu stál Tomáš Holčík, který se stal také jeho vedoucím. Podrobnější údaje o založení střediska se nedochovaly. Ke skautské činnosti sloužila klubovna na orelském hřišti u přehrady.

V letech 1945 až 1948 členové střediska využívali táborovou základnu na Hradisku a v Rajnochovicích. Táborů se účastnilo více než padesát členů. Z let 1947 a 1948 se nedochovaly téměř žádné záznamy. V roce 1948 byla skautská činnost násilně přerušena nastupujícím komunistickým totalitním režimem.

 

## 1968 až 1972

Po obnově činnosti v roce 1968 stanul v čele střediska opět Tomáš Holčík. Členskou základnu tehdy tvořilo celkem 17 skautů, 14 skautek, 20 vlčat, 17 světlušek a 11 ostatních členů. Velká pozornost byla věnována přípravě vedoucích, která v následujících letech přinesla své ovoce a členská základna se značně rozrostla.

Tábory byly postaveny v Návojné a v Prostřední Bečvě.

Ke skautské činnosti sloužila nová klubovna, jejíž stavba byla dokončena v roce 1972, ve spolupráci s 3. střediskem na Podvesné. Pod vzrůstajícím tlakem komunistů, kteří opět násilně ovládli náš stát, došlo opět k přerušení skautské činnosti.



## 1990 až 2002

V roce 1990 byla opět obnovena skautská činnost také našeho střediska, která navazovala na činnost katolické mládeže tajně sdružované v římskokatolické farnosti sv. Filipa a Jakuba ve Zlíně. V čele střediska stál Ing. Jiří Schneider. V roce 1991 převzal středisko Ludvík Holášek, který byl vystřídán v roce 1993 Ing. Liborem Galatíkem. Od roku 1997 vedla středisko Ing. Pavla Schneiderová do roku 2001, kdy ji vystřídal Leoš Hrdlička.

V roce 1990 byly vybudovány dvě táborové základny v Lidečku-Račném. Postupně se zde každoročně po celé prázdniny střídá více než 200 tábořících členů.

V roce 1995 byla slavnostně otevřena nově vybudovaná klubovna na Pasekách ve Zlíně.