---
title: Hry a aktivity
description: 
published: true
date: 2022-11-17T22:53:05.703Z
tags: 
editor: markdown
dateCreated: 2022-09-13T19:44:18.420Z
---

# Hry a aktivity
Vymýšlet program pro každotýdenní schůzky je poměrně náročná záležitost a také na oddílové výpravy a tábory by se občas hodilo si něco odzkoušet. Samozřejmě existují stránky jako <a href="https://www.hranostaj.cz/">Hranostaj</a>, popřípadě z více boomerovských třeba <a href="https://radce.skaut.cz/files/radcovsky_zapisnik_hry_a_aktivity.pdf">Skautský zápisník</a>, či naopak z novějších výtvorů stránka <a href="https://chystamprogram.skaut.cz/">Chystám program</a>, která se snaží aktivity přímo propojit se stezkou. Ale občas to jednoduše není dotažené a už vůbec ne vyladěné pro specifické potřeby našich oddílů. Také osobní recenze často vydají za více, než samotná pravidla. Proto se tým skautwikilidí rozhodl vzít také tuto oblast pod svá křídla.

Naše středisko již sice má pro své vnitřní potřeby program [Gams2](http://zlin6.cz/?ukaz=102_gams2&IdMenu=102&grafika=0) s dosti obsáhlou sbírkou her, ale bohužel je poměrně složité přidat novou hru tak, aby byla viditelná pro všechny ostatní. Právě z toho důvodu existuje tato stránka, kde můžete přispět něčím novým.

V ideálním případě se zde objeví receptář zajímavých jednoduchých her, vysvětlení složitějších her a aktivit (včetně přiložených materiálů) a možná i zápisy z některých schůzek, kde budou tyto aktivity poskládány za sebe v logickém pořadí a s myšlenkou. Samozřejmě vše s prostorem pro diskuzi a doplnění ostatními.

## Kategorie
Špuntové hry