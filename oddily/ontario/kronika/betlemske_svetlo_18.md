---
title: Betlémské světlo 2018
description: 
published: true
date: 2023-01-22T19:19:41.132Z
tags: 
editor: markdown
dateCreated: 2023-01-22T19:19:41.132Z
---

# Betlémské světlo 2018
Věřte tomu nebo ne, ale letos jsme se na tradiční dobročinnou akci s názvem Betlémské světlo opět vypravili do domova důchodců, abychom znovu vnesli alespoň trochu životního světla do životů jinak osiřelých jedinců. Těžko říct čím jsme si tuto poctu zasloužili, jisté je ovšem to, že našimi pěveckými výkony to nebylo. Možná seniorům přišla okulahodící scenérie kontrastu mezi roztomilými slůňátky a neupravenými puberťáky. Možná chtěli letos opět namísto poslouchání dokonale zazpívaných koled zažít také něco dobrodružnějšího při poslechu rozladěné symfonie našich hlasů. Či se zkrátka jedná o natolik životem znuděné jedince, že si zkrátka chtějí dopřát pořádnou dávku bolesti, jenom aby něco konečně cítili. Tak či onak nám bylo nesmírnou ctí, že jsme mohli opět vykonat něco pro druhé a doufáme, že se nám tuto radost podařilo sdílet také s ostatními. Jisté je to, že my jsme si tuto akci užili a nejspíš si ji z různých důvodů užili také senioři. A to je přeci to hlavní, ne?