---
title: Zahajovací výprava 2017/18
description: 
published: true
date: 2022-09-06T17:56:32.862Z
tags: 
editor: markdown
dateCreated: 2022-09-06T17:56:32.862Z
---

# Zahajovací výprava 2017/18
Skaut je bytost prostá a jako taková se musí neustále vzdělávat. Aby toho dosáhl, je třeba se přihlásit na školící kurz kde může načerpat patřičné vědomosti. Této myšlenky se chytnul také náš tehdejší vůdce Homer, který se přihlásil na vůdcovský kurz, aby se ještě více zdokonalil ve svém skautském životě. V rámci tohoto kurzu měl za úkol vyměnit se s jiným účastníkem a naplánovat výpravu pro oddíl toho druhého. Ačkoliv Homer svou výpravu nakonec neuskutečnil, náš oddíl přesto tuto výpravu od skauta z vnějšího světa zažil…
Náš externí skaut měl přezdívku Kovboj. Byl to celkem sympaťák z Užnevímodkud který si pro nás připravil oddílovou výpravu, na kterou jsme se vydali do Lhoty u Malenovic. Když píšu připravil tak myslím opravdu se vším všudy – celý program vymyslel sám, tudíž my jsme se jenom vezli a užívali si volna. Vlastně už si ani moc nepamatuju co všechno jsme zde prováděli, byla zde jistě velká škála her a aktivit a vlastně to byla celkem dost povedená výprava, přestože nebyla ničím významná či zapamatovatelná. Na šlofíka celé OR v Danově mohutném objetí a na Kovbojův nevěřícný pohled však rozhodně jen tak zapomenout nelze.