---
title: Družinovka Medojedů 2022
description: 
published: true
date: 2022-09-06T19:23:48.593Z
tags: 
editor: markdown
dateCreated: 2022-09-06T19:23:48.593Z
---

# Družinová výprava Medojedů 2022
Hřejivé Slunce nad námi, tábor před námi a škola téměř za námi, a proto je, jak se patří a sluší, čas na družinovou výpravu Medojedů!
I přes nižší počet jsme se vydali ve dnech 10.6 až 12.6 na putovní cestu na Velehrad. Naše skromná, avšak neméně švarná, skupina zahájila svůj pochod ve vesnici Roštín, odkud jsme se s obdivuhodnou vervou a elánem velmi rychle dostali k rozhledně Brdo, kde se také nacházel krásný přístřešek i s ohništěm. Zajímavou atmosféru naší první noci jistě dokreslil i fakt, že jsme v přístřešku nebyli sami, ale podělili jsme se o něj i s dalšími 4 lidmi, mezi nima a dvěma skauty.
Druhý den naší výpravy se nesl v dobré náladě. Procházeli jsme kolem míst, kde byla za druhé světové války plánovaná dálnici a mrkli jsme se i na místo, kde doteď stojí základy jednoho dálničního mostu. U toho jsme hráli i několik zábavných her na cestu, které nám v mnohém ukrátily dlouhou chvíli. Naše cesta, poněvač nám přišla příliš krátká, nás zavedla Jeřabčinu skálu, kde se jeden z účastníků výpravdy dokonce obdržel svou novou přezdívku.
Cesta pokračovala dále, avšak už ne s tak velkým odhodláním jako na začátku, ale ani to nás nezstavilo a konečně jsme došli k rozhledně Salaš, kde jsme si všichni dali vynikající oběd a zasloužený odpočinek. 
Po nabrání dechu a sil jsme se vydali po cyklostesce směrem k Velehradu. Cestou jsme u jedné geocashky zanechali zprávu budoucím generacím a neúspěšně jsme se pokusili o wide Putin walk. 
Nicméně i přestože nás únava postupně začala dorážet zas a znova, dostali jsme se k další lokaci přespání u malebného rybníčku, udělali si oběd, zahráli pár her a šli na kutě. 
Ráno jsme se bez většího spěchu vydali ke kostelu ve Velehradu neboť jsme spali poměrně blízko něj. Pokochali jsme se krásou Velehradu a nasáli kus duchovna během mše. Dále jsme nastoupili na hromadnou dopravu směrem Zlín.
Tak skončila naše komorní, ale o to více osobitá družinová výprava Medojedů