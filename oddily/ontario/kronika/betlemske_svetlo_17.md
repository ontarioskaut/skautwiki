---
title: Betlémské světlo 2017
description: 
published: true
date: 2022-09-06T18:33:56.263Z
tags: 
editor: markdown
dateCreated: 2022-09-06T18:33:56.263Z
---

# Betlémské světlo 2017
Jedním z prostředků skautské výchovné metody je také Zapojení do společnosti. Je tedy vhodné, aby se skautské oddíly nějakým způsobem pokoušely pomáhat také lidem ve svém okolí. Ideální příležitost pro toto dobrodiní je již tradiční akce Betlémské světlo. Abychom však na tento medvědí úkoly nebyli tento ročník sami, přizvali jsme si na pomoc oddíl, kteří je naší mentální kapacitě asi nejblíže – Slůňata. Spojené síly Slůňat a Ontaria se tedy vydali dobít místní domov důchodců na Jižních Svazích. Premisa byla prostá – vejít dovnitř, navštívit osiřelé seniory a zazpívat jim vánoční koledy. Provedení však mírně pokulhávalo. První dva body se nám podařilo splnit na jedničku, problém nastal, když jsme se pokusili zpívat. Zpěv zachraňovaly pouze roztomilé hlásky malých Slůňátek, jinak by to bylo totální fiasko. K našemu překvapení se však na tvářích všech dříve narozených rozlil blažený úsměv. Dodneška zůstává záhadou, jestli se jednalo o nastrčené herce s instrukcemi tvářit se šťastně ať se děje cokoliv, schránky bez duše, které již ztratily jakoukoliv soudnost či opravdu upřímné reakce seniorů na náš dobrý skutek, jasné je ovšem to, že jsme odtud odcházeli s dobrým pocitem, že jsme někomu alespoň trochu zlepšili vánoční svátky.