---
title: Zahajovací výprava 2018
description: 
published: true
date: 2022-09-06T19:06:10.348Z
tags: 
editor: markdown
dateCreated: 2022-09-06T19:06:10.348Z
---

# Zahajovací výprava 2018
Začalo to 13. září 1945. Jednotky čety Ontario se připravovaly na vylodění na vojenské základně Zikmundov. Ve vzduchu se vznášela čerstvá vůně vítezství a nikdo ještě tenkrát nevěděl, že vůně brzy zhořkne pachem komunismu. V bujarém a naivním rozpoložení z konce války jsme na základně oslavovali, hráli Bang a zpívali písně, netušíce, že se v noci má všechno změnit. Ze spánku nás vytrhlo hlášení z rozhlasu, které varovalo občany před příchodem sovětských vojsk. Někteří z nás byli nuceni emigrovat, zatímco zbytek byl ponechán svému osudu ve spárech komunismu. Další den jsme podrývali komunistický režim vařením čaje a učením se základních skautských dovedností. Komunismus jsme sice tímto způsobem z povrchu zemského zcela nevymýtili ale zato jsme se naučili spoustu zajímavých dovedností (teda snad). Celý den jsme zakončili přivítáním nováčků do oddílu. Další den jsme se sbalili a odjeli zpátky do rodného Zlína.
Nutno ještě podotknout že právě na této výpravě byly zasety první zárodky etapy Ghostbusters, která se později nesmyvatelně zapsala do našich pamětí i srdcí.