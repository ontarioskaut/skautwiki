---
title: Družinová výprava Kanců 2021
description: 
published: true
date: 2022-09-06T19:14:48.740Z
tags: 
editor: markdown
dateCreated: 2022-09-06T19:14:48.740Z
---

# Družinová výprava Knaců 2021 <br> Salaš
Další rok prožitý převážně v kyberprostoru se chýlil ke konci, tudíž na řadu nastoupila další tradiční veleúžasná oddílovka veleúžasné družiny. Stejně jako rok předchozí se opatření uvolnila natolik, abychom se mohli setkávat, ne však dostatečně pro přespávání. Páteční část jsme proto zahájili pomáháním viru. Nelítostně jsme po sobě stříleli, ovšem jen v laser aréně. Po vzájemném rozloučení jsme vyloženě nemohli dospat dalšího dne, kdy jsme se již v ranních hodinách přesunuli do obce Salaš. Odtud jsme po špatné cestě vystoupali do odporného kopce, přesně jak to máme rádi. Kolem se ale rozkládaly příjemné bukové lesy a zanedlouho jsme stáli na vrcholu Brdské rozhledy. Za skvělé nálady a krásných výhledů jsme postupovali zbytky nedostavěné dálnice, pozorovali pilíře ztracených plánů. A (samozřejmě naprosto plánovaně a vůbec ne mimo trasu) jsme využívali plánované tunely jako zkratky. V hospodě na Bunči jsme se s kofolou v ruce rozdělili. A to byla chyba. Nejmenovaný vedoucí nechtěl jít podruhé stejnou trasu, proto se rozhodl zvolit drobnou zacházku. Well, byla to zacházka značně osudná. Skupina původního plánu totiž k rozhledně Salaš přišla včas, druhou skupinu zastihl prudký déšť, na který nebyli všichni plně připraveni. Po mírných trablích jsme se ale všichni (🙃) sešli v přístřesku a bez dalších problémů stihli autobus zpět do Zlína.
