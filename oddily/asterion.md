---
title: Asterion
description: 53. oddíl vlčat
published: true
date: 2023-08-27T22:49:21.291Z
tags: 
editor: markdown
dateCreated: 2022-10-31T07:13:31.330Z
---

# Asterion

53. oddíl vlčat založený v září roku 2022.

## Vznik

Potřeba zvýšení kapacity vlčecí kategorie byla ve vedení střediska nějaký čas diskutována. [Vlčata](vlcata) nebyla z různých důvodů nakloněna možnosti rozdělení oddílu. Proto v září roku 2021 vznikla v rámci oddílu [Slůňat](slunata) experimentální družina [Štěňata](stenata) složená z odrostlejších chlapeckých členů Slůňat. O rok později, v září roku 2022, na jejím základě vznikl nový oddíl vlčat - Asterion.

## Název

I přesto, že původní oddíl Vlčat žádné specifické jméno nemá, rozhodl se novější oddíl z praktických důvodů pro vytvoření jména. 
Asterion je hvězdou v souhvězdí Honících psů. Tyto psy má na vodítku sousední souhvězdí Pastýř. Motiv pastýře, jež se snaží zkrotit divoké psy má s mírnou nadsázkou přípomínat vlčecí schůzky.

Asterion lze také přeložit jako „hvězdný“ či „plný hvězd“. Jiný název této hvězdy je Chara, což znamená „radost“.

Svou roli sehrála také jistá podobnost s názvy dalších oddílů začínajících na písmeno A (Alibon, Antares, Artemis)

## Evidenční číslo

V šestém středisku již v 90. letech existovaly dva oddíly vlčat. Stejně jako v jiných věkových kategoriích bylo zvykem volit pro ně evidenční čísla 51 a 52. Později jeden z oddílů vlčat zaniknul a zůstaltak jen jeden - 51. oddíl vlčat. Při svém vzniku Asterion musel, mimo jiné, zvolit své evidenční číslo. Nabízelo se použít dříve uvolněné číslo 52. Vzhedem k tomu, že Asterion na tento dřívější 52. oddíl vlčat nijak nenavazuje, mohlo by použití čísla 52 později vést ke zmatkům. Bylo tedy rozhodnuto použít nejbližší vyšší číslo 53. Výsledné evidenční číslo oddílu je tedy 724.06.053

## Vedení

V září roku 2022 začínal oddíl se čtyřmi vedoucími:
 - [Teni](Teni) - v 6. středisku od roku 1991, [VZ](VudcovskaZkouska), absolvent [LŠ](LesniSkola)
 - [Léňa](Léňa) - v 6. středisku od roku 2015, [ČZ](CekatelskaZkouska)
 - [Vašek](Vašek) - v 6. středisku od roku 2017
 - [Zub](Zub) - člen střediska v 90. letech navrátivší se po letech do Zlína.

Postupem času se dařilo do vedení oddílu získávat další posily. Přes snahu přibrat do vedení oddílu i mladší lidi se ve vedení oddílu za první rok fungování nikdo takový neobjevil.

## Kontroverze

Vznik oddílu byl v mnoha ohledech atypický a proto nevzbudil pouze sympatie. V první řadě je důležité, že je vedený jen a pouze dospělými lidmi. Přítomnost rodičů nepodporuje některé důležité skautské hodnoty, jako samostatnost, a zároveň odrazuje nové mladé vedoucí, aby se k oddílu přidali. Nezdanedbatelnou obavu bylo možné pozorovat také v otázce, zda jsou tito rodiče pro vedení vůbec vhodní (dlouhá doba mimo skauting, potřeba prosazovat vlastní pohled na výchovu dětí před obecně přijímanými standardy střediska, či fakt, že některé z nových vedoucích zbytek střediska téměř nezná). Druhá část problému spočívala v tom, že původní vlčata odmítla, aby se jednalo o rozdělení, ale upřednostila pouhý vznik paralelního oddílu. V Asterionech se tak nacházel jen první ročník příchozích ze Slůňat, což opět ohrožuje možnost být vychováván staršími kamarády a naopak zvedá roli, kterou ve výchově hrají vedoucí...
