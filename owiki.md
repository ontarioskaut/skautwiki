---
title: O wiki
description: K čemu to vše je?
published: true
date: 2022-11-17T23:20:23.042Z
tags: 
editor: markdown
dateCreated: 2022-09-04T20:26:14.142Z
---

# O wiki
## Proč to vzniklo?

Toto je poměrně náročná otázka. Někdo by mohl říct, že to [autorům](/owiki/tym) jednoduše připadalo cool. Zlí jazykové by tvrdili, že autoři měli v maturitním ročníku nadbytek volného času. Po jisté snaze, by některým na povrch vytanula myšlenka, že celý projekt autorům připadal užitečný, zajímavý a že chtěli zanechat odkaz pro další generace. Správnou odpovědí si nejsou jistí ani sami autoři, ale já osobně se přikláním k variantě, že jsme prostě banda šílenců.

## K čemu to slouží?

Je otázka zajisté důležitá, ale možná mírně nesprávně položená. Nyní se více ptáme, k čemu to bude sloužit, až projekt dovedeme do plně fungujícího stavu. Celý projekt vzešel z nápadu interaktivní mapy a tato je nedílnou součástí wikipedie. Ta je ovšem také nedílnou součástí interaktivní mapy, pro kterou poskytuje nutné podklady a rozšiřující články o jednotlivých místech. Čtenáři zde budou také moci najít popis a rozbor dalších důežitých historických událostí staršího i současného střediska. V neposlední řadě zde bude spousta užitečných článků, často použitelných či přímo nutných pro v praxi.

## Pro koho to je?

Čtení (ale do jisté míry dokonce i autorství) wikipedie je otevřené a věříme, že články budou zajímavé pro širokou veřejnost. Primární cílová skupina je ale, poměrně logicky, naše středisko, včetně jeho přátel či lidí s ním jakkoliv spjatých.

## Připoj se

Jak si možná členové jiných oddílů všimli, autoři této wikipedie jsou velice ambiciózní a odhodlaní udělat projekt opravdu velkým. Již nyní se můžete dozvědět nové informace. Brzy se budete moci začíst do historie oddílů, či postupovat podle zde uvedených návodů. Náš tým, se ale zatím skládá výhradně z mladých mužů oddílu Ontario a tito velice ocení jak znalosti samotné, tak [rozšíření autorských řad](/owiki/chci_se_podilet). Dokonce se ani nebráníme, aby byly tyto stránky využívány například jako kronika, či místo k předávání obsahu šedé kůry mozkové mezi jednotlivci. 

Projekt je totiž přeci jen založen na spolupráci. Není možné jej realizovat jen v malém počtu lidí a s přibývajícím obsahem násobně vzrůstá hodnota stránek. Informace začnou zapadat do sebe, prolínat se a utvoří ucelený zdroj, ze kterého budou moci všichni čerpat. Ano, toto je prosba o vaši podporu.
